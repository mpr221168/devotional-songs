<h2 style="color: red; font-size: 28px;">అన్ని కాలంబుల – నున్న యెహోవా</h2>
<p style="line-height: 1.8;">



అన్ని కాలంబుల – నున్న యెహోవా ని<br>
నెన్నదరంబయో – కన్న తండ్రి<br>
వన్నె కెక్కిన మోక్ష – వాసాళి సన్నుతు<br>
లున్నతమై యుండ – మున్నె నీకు         ||అన్ని||<br><br>

నిన్ను బ్రకటన సేయ – నిఖిల లోకములను<br>
బన్నుగ జేసిన – బలుడ వీవె<br>
ఉన్న లోకంబుల – నుడుగక కరుణా సం<br>
పన్నతతో నేలు – ప్రభుడ వీవె<br>
అన్ని జీవుల నెరిగి – యాహార మిచ్చుచు<br>
నున్న సర్వజ్ఞుo – డవు నీవే<br>
ఎన్న శక్యముగాక – ఉన్న లక్షణముల<br>
సన్నుతించుటకు నే – జాలుదునా           ||అన్ని||<br><br>

పుట్టింప నీవంచు – బోషింప నీవంచు<br>
గిట్టింప నీవంచు – గీర్తింతును<br>
నట్టి పనికి మాలి – నట్టి మానవుల చే<br>
పట్టి రక్షింప బా – ధ్యుండ వంచు<br>
దట్టమైన కృపను దరి జేర్చ నాకిచ్చి<br>
పట్టయు నిలచియుండు – ప్రభుడ వంచు<br>
గట్టడచే గడ – ముట్టుదనుక నా<br>
పట్టుకొలది నిన్ను – బ్రస్తుతింతు           ||అన్ని||<br><br>

కారుణ్య నిధి వీవు – కఠినాత్ముడను నేను<br>
భూరి శుద్ధుడ వీవు – పాపి నేను<br>
సార భాగ్యుడ వీవు – జగతిలో నాకన్న<br>
దారిద్రుడే లేడు – తరచి చూడ<br>
సార సద్గుణముల – సంపన్నుడవు నీవు<br>
ఘోర దుర్గుణ సం – చారి, నేను<br>
ఏ రీతి స్తుతియింతు – నే రీతి సేవింతు<br>
నేర మెన్నక ప్రోవ – నెర నమ్మితి            ||అన్ని||
</p>

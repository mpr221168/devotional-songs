

పాట రచయిత: క్రాంతి చేపూరి<br><br>

అడిగినది కొంతే అయినా<br>
పొందినది ఎంతో దేవా<br>
ప్రతిగా ఏమివ్వగలనయా<br>
నిను స్తుతియించే హృదయము తప్ప<br>
నా జీవితం నీకే అంకితమయ్యా – (4)            ||అడిగినది||<br><br>

ఊహించలేని వివరింపజాలని<br>
నీ కార్యములు ఆశ్చర్యమే<br>
యోచించినా నా వర్ణనకందని<br>
నీ కృపా కనికరములు అత్యున్నతమే<br>
తరతరములకు మారని నీ ఉన్నత ప్రేమా<br>
యుగయుగములకు నీకే ఘనతా మహిమా<br>
సతతం నిను నే కొనియాడెదను<br>
సకలం నీ నామముకే స్తోత్రము తగును            ||అడిగినది||<br><br>

క్షణ భంగురం నా క్షయ జీవితం<br>
కాచావయ్యా నను నీ రెక్కల నీడ<br>
ఏ యోగ్యత లేని అల్పురాల నన్ను<br>
హెచ్చించావయ్యా నీ ప్రేమ తోడ<br>
నా ఆశ్రయ దుర్గము నీవే యేసయ్య<br>
నా రక్షణ శృంగము నీవే మెస్సయ్య<br>
నా స్తుతికి పాత్రుడవు నీవేనయ్యా<br>
ఈ స్తోత్ర కీర్తన నీకేనయ్యా                 ||అడిగినది||<br><br>

మహిమోన్నతుడా నను మరువని విభుడా<br>
ప్రణుతించెదను నిన్నే నిరతం<br>
నిష్కలంకుడా నిర్మలాత్ముడా<br>
ప్రకటించెదను నీ పావన చరితం<br>
నా అతిశయము నీవే నా యేసయ్యా<br>
నా ఆధారము నీవే నా మెస్సయ్యా<br>
నా ఆరాధన ఆలాపన నీకేనయ్యా<br>
ఈ దీన సేవను చేకొనుమయ్యా          ||అడిగినది||<br><br>

<h2 style="color: red; font-size: 28px;">అదిగదిగో అల్లదిగో</h2>
<p style="line-height: 1.8;">


అదిగదిగో అల్లదిగో<br>
కల్వరి మెట్టకు దారదిగో<br>
ఆ ప్రభువును వేసిన సిలువదిగో     ||అదిగదిగో||<br><br>

గెత్సేమను ఒక తోటదిగో<br>
ఆ తోటలో ప్రార్ధన స్థలమదిగో (2)<br>
అచటనే యుండి ప్రార్ధించుడని (2)<br>
పలికిన క్రీస్తు మాటదిగో (2)       ||అదిగదిగో||<br><br>

శిష్యులలో ఇస్కరియోతు<br>
యూదాయను ఒక ఘాతకుడు (2)<br>
ప్రభువును యూదులకప్పగింప (2)<br>
పెట్టిన దొంగ ముద్దదిగో (2)       ||అదిగదిగో||<br><br>

లేఖనము నెరవేరుటకై<br>
ఈ లోకపు పాపము పోవుటకై (2)<br>
పావనుడేసుని రక్తమును గల (2)<br>
ముప్పది రూకల మూటదిగో (2)       ||అదిగదిగో||<br><br>

చలి కాచుకొను గుంపదిగో<br>
ఆ పేతురు బొంకిన స్థలమదిగో (2)<br>
మూడవసారి బొంకిన వెంటనే (2)<br>
కొక్కొరొకోయను కూతదిగో (2)       ||అదిగదిగో||<br><br>

యూదుల రాజువు నీవేనా<br>
మోదముతో నీవన్నట్లే (2)<br>
నీలో దోషము కనుగొనలేక (2)<br>
చేతులు కడిగిన పిలాతుడాడుగో (2)       ||అదిగదిగో||<br><br>

గొల్గొతా స్థల అద్దరిని<br>
ఆ ఇద్దరు దొంగల మధ్యమున (2)<br>
సాక్షాత్తు యెహోవా తనయుని (2)<br>
సిలువను వేసిరి చూడదిగో (2)       ||అదిగదిగో||<br><br>

గొల్లున ఏడ్చిన తల్లదిగో<br>
ఆ తల్లికి చెప్పిన మాటదిగో (2)<br>
యూదుల రాజా దిగి రమ్మనుచు (2)<br>
హేళన చేసిన మూకదిగో (2)       ||అదిగదిగో||<br><br>

దాహము గొనుచున్నాననుచు<br>
ప్రాణము విడిచెను పావనుడు (2)<br>
పరిశుద్ధుడు మన రక్షకుడేసు (2)<br>
మన మది యేమో గమనించు (2)       ||అదిగదిగో||
</p>

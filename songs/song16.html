<h2 style="color: red; font-size: 28px;">అదే అదే ఆ రోజు</h2>
<p style="line-height: 1.8;">


అదే అదే ఆ రోజు<br>
యేసయ్య ఉగ్రత రోజు<br>
ఏడేండ్ల శ్రమల రోజు<br>
పాపులంతా ఏడ్చే రోజు       ||అదే అదే||<br><br>

వడగండ్లు కురిసే రోజు<br>
భూమి సగం కాలే రోజు (2)<br>
నక్షత్రములు రాలే రోజు<br>
నీరు చేదు అయ్యే రోజు<br>
ఆ నీరు సేవించిన<br>
మనుషులంతా చచ్చే రోజు        ||అదే అదే||<br><br>

సూర్యుడు నలుపయ్యే రోజు<br>
చంద్రుడు ఎరుపయ్యే రోజు (2)<br>
భూకంపం కలిగే రోజు<br>
దిక్కు లేక అరచే రోజు<br>
ఆ రోజు శ్రమ నుండి<br>
తప్పించే నాథుడు లేడు       ||అదే అదే||<br><br>

మిడతల దండొచ్చే రోజు<br>
నీరు రక్తమయ్యే రోజు (2)<br>
కోపాగ్ని రగిలే రోజు<br>
పర్వతములు పగిలే రోజు<br>
ఆ రోజు శ్రమ నుండి<br>
తప్పించే నాధుడు లేడు         ||అదే అదే||<br><br>

వ్యభిచారులు ఏడ్చే రోజు<br>
మోసగాళ్ళు మసలే రోజు (2)<br>
అబద్ధికులు అరచే రోజు<br>
దొంగలంతా దొరికే రోజు<br>
ఆ రోజు శ్రమ నుండి<br>
తప్పించే నాథుడు లేడు       ||అదే అదే||<br><br>

పిల్ల జాడ తల్లికి లేక<br>
తల్లి జాడ పిల్లకు లేక (2)<br>
చేట్టుకొక్కరై పుట్టకొక్కరై<br>
అనాథలై అరచే రోజు<br>
ఆ రోజు శ్రమ నుండి<br>
తప్పించే నాథుడు లేడు       ||అదే అదే||<br><br>

ఓ మనిషి యోచింపవా<br>
నీ బ్రతుకు ఎలా ఉన్నదో (2)<br>
బలము చూసి భంగ పడకుమా<br>
ధనము చూసి దగా పడకుమా<br>
ఆ రోజు శ్రమ నుండి<br>
తప్పించే నాథుడు లేడు       ||అదే అదే||
</p>
